<html>
<head>
	<meta charset="utf-8" />
	<meta name="viewport" content="width=device-width, initial-scale=1, shrink-to-fit=no" />
	<title>Dvě povídky o tonutí</title>
	<style>
	html { font-family: 'Warnock Pro', Constantia, 'Palatino Linotype', 'Linux Libertine O',
		'Droid Serif', 'Times New Roman', serif; font-size: 16px; line-height: 1.6rem; }
	body { width: 80%; min-width: 20rem; max-width: 40rem; margin: 4rem auto 2rem; }
	h2 { margin-bottom: 3rem; font-weight: bold; font-size: 2.2rem; line-height: 1.5rem; }
	p { text-align: justify; }
	figure { margin: 0; }
	img { width: 100%; }
	</style>
</head>
<body>
	<h2 id="dvě-povídky-o-tonutí">Dvě povídky o tonutí</h2>
<p>Říká se, že když se člověk topí, dokáže vyvinout nadlidské úsilí, aby se zachránil. Já sám jsem měl v životě tu smůlu (nebo možná štěstí), že jsem si toto tvrzení mohl už dvakrát na vlastní kůži ověřit. Jednou doslova, podruhé metaforicky. Dnes bych vám rád nastínil, jak mi tyto zkušenosti zformovaly a formují život a jak jsem se s jejich následky odhodlal bojovat.</p>
<p>Jako malý jsem jezdíval do lázní, kde jednou z aktivit bylo plavání v bazénu. Ač jsem neuměl plavat, čvachtání ve vodě mě celkem bavilo. Jednou jsem šel do bazénu sám, bez doprovodu a bez rukávků, na schodech jsem uklouzl a žuchl do vody. Navzdory vydatnému úsilí všech svých končetin jsem zůstal pod hladinou. Babička, která mě hlídala, mě zakrátko zachránila, ale šrámy na duši zůstaly.</p>
<p>Tato traumatická zkušenost mi patrně přivodila poruchu zvanou „sociální fobie“. U mě se projevovala tak, že jsem nebyl schopen mluvit před cizím lidmi, nadměrně jsem se v běžných situacích styděl, do šesté třídy jsem ve školce ani škole nepromluvil a poté jen s obtížemi a obrovskou trémou, neuměl jsem navázat kontakt s vrstevníky a špatně se mi hledali přátelé. Maturitu jsem zvládl obstojně jen díky shovívavosti známých učitelů.</p>
<p>V této fázi života jsem si uvědomoval, že mám nemalé problémy s komunikací a že v oblasti sociálních dovedností trpím závažnými nedostatky, avšak vzhledem ke svým koníčkům a studijnímu zaměření (informatika) jsem akceptoval stereotyp a přijal jako svůj úděl, že zkrátka nebudu dívky oslňovat svou výřečností.</p>
<p>Na tento předmět [Komtr] jsem mimochodem narazil už v prvním semestru VŠ, ale přesvědčil jsem se, že jej ve svém životě nějak extra nepostrádám a že s časem a přibývajícím věkem potřebné zkušenosti a dovednosti přijdou tak nějak samy.</p>
<p>Ale zmýlil jsem se, a to šeredně. [<em>… povídání o izolaci a prohlubování potíží</em>] Teprve minulý rok na podzim jsem si uvědomil, že jsem na tom hůř, než jsem si předtím připouštěl, a rázně jsem se rozhodl změnit směřování svého života. Jako zázrakem se mi podařilo sjednat schůzku (dřív se tomu, myslím, říkávalo rande), jež podle většinového mínění neproběhla zcela standardně, ale přesto byla v mém snažení nadmíru přínosná. Tímto bych chtěl slečně, která to se mnou musela ze slušnosti vydržet, poděkovat za její obětavost a trpělivost.</p>
<p>Během posledních týdnů a měsíců se mi jakžtakž daří rozvíjet se ve společenských i komunikačních dovednostech – mj. jsem začal navštěvovat debatní klub a zapojil jsem se do divadelního spolku na naší fakultě […]</p>
<p>[<em>závěr?</em>]</p>
</body>
</html>
